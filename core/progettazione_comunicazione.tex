\subsection{Comunicazione}
La comunicazione fra i nodi e fra essi e i server di registrazione avviene nelle tre fasi seguenti:

\subsubsection{Registrazione}
Ciascun peer ha la necessità di localizzare l'indirizzo della lobby a cui 
registrarsi. Per effettuare tale ricerca si è optato per un approccio forse non 
molto elegante ma di sicura efficacia: i nodi scansionano la sottorete (con 
maschera 255.255.255.0) alla ricerca di lobby server attivi, che rispondono con 
il proprio nome identificativo.
Durante la fase di registrazione i peer si connettono al 
server fornendo il proprio username e la porta su cui sono in ascolto. Il 
server risponde con nomi utenti, porte e IP degli altri nodi, in modo da 
consentire l'avvio della comunicazione di tipo p2p. In questa fase non vengono 
gestiti eventuali crash dei peer, in quanto tale gestione avverrà nelle fasi 
successive, nelle quali viene implementata la comunicazione distribuita vera e 
propria.
\subsubsection{Scelta del turno}
Durante la scelta del turno ciascun nodo scorre la lista dei propri 
avversari e contatta ognuno di essi per ottenere un numero generato in modo 
pseudocausale. In questo modo i peer sono in possesso di valori associati a 
ciascun avversario, che vengono utilizzati per determinare l'ordine di gioco in 
modo fair. Nel caso in cui due o più valori siano uguali, la precedenza fra di essi 
viene determinata a partire dall'ordinamento alfabetico degli username. In 
seguito alla scelta del turno ciascun nodo è in possesso di una sequenza 
ordinata di giocatori, che viene usata in seguito per scegliere chi debba 
cominciare la partita.
\subsubsection{Gioco}
Può quindi iniziare la fase di gioco vero e proprio. Tutti i peer si 
collegano quindi al giocatore che possiede il turno (turn owner). %FIXME
Quest'ultimo seleziona dunque la propria mossa, la comunica al nodo bersaglio, 
allo scopo di conoscere lo stato della cella selezionata, infine comunica la 
mossa ed il risultato a tutti gli avversari. Per gestire eventuali crash 
da parte di utenti diversi dal turn owner, viene restituita ai nodi anche una 
lista di player crashati, che viene utilizzata in seguito per modificare in 
modo appropriato le strutture dati relative ai giocatori. Oltre al caso di crash 
veri e propri, viene anche gestito il caso in cui la comunicazione di rete a 
partire da qualche giocatore sia troppo latente, per cui viene impostato un 
timer oltre il quale non vengono accettate ulteriori connessioni.
Nel caso in cui sia invece il turn owner a subire un crash, gli altri giocatori 
vengono allertati immediatamente e il gioco può procedere con il nodo 
successivo.
Un'ultima possibilità di errore emerge nel caso in cui il turn owner crashi 
mentre sta restituendo la mossa effettuata ai peer. In tal caso, ci 
si potrebbe trovare in una situazione di inconsistenza dello stato globale del 
sistema. Alcuni nodi conoscerebbero la mossa che il precedente turn owner ha 
effettuato, altri no. È pertanto necessario gestire tali situazioni per 
ripristinare la coerenza globale: al turno successivo sarà il nuovo turn owner 
a confrontare i valori interi contenuti in ciascuna mossa, al fine di 
stabilire quale sia la più recente in ordine cronologico.
Dopo aver modificato il proprio stato se necessario, il turn owner comunica agli 
avversari non aggiornati la mossa più 
recente, prima di iniziare il turno vero e proprio. In questo modo è garantita 
la coerenza dello stato condiviso prima che possa avvenire qualsiasi tipo di 
mossa.
